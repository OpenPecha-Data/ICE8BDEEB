/ /dpal ldan sa skya pa'i gdungs rabs rin po che'i 'phreng ba/ rnam thar mdo tsam gyi 'od mdangs dang bcas pa bzhugs sho/

/ / oMsrasi si dhaM/ phun tshogs bsod nams khri 'phang rtser 'khod bar// mdo dang sngags kyi 'khor loos sgyur mdzad cing// gangs can gdul bya kun gyi skyabs gyur pa// dpal
ldan sa skya'i bla chen rnams la 'dud// rigs rgyud bzang po nor bu'i cod paN ni// blo gsal spyi bo'i rgyan du ngas sbyin gyi// dad pa'i bzhin ras mdzes pa'i mched du long//
phan bde'i dga' ba lang tsho rgyas par gyur// de la rje btsun sa skya pa rnams la chos dang 'jig rten gyi phun sum tshogs pa mnga' ba'i rgyud pa byon tshul mdor bsdus
ste brjod na/ gdung brgyud rin po che ni thog mar lha las babs pa yin te/ che ba gnam la spyi rings/ bar pa gnam la g.yu rings/ chung ba gnam la dbu so'o/ g.yu rings la sras
bdun gyi chung ba'i sras thog tshad dpa' 'o stag/ de'i sras klu tsha stag so 'od chen/ de'i sras g.ya' spang skyes/ de'i sras khon bar skyes/ de'i sras dkon pa byong
khung stag/ dpal po che'o/ 'di chos rgyal khri srong lde btsan nang blon yin/ de la sras bzhi/ dang po khri mdzes lha legs/ gnyis pa tshe la dbang phyug/ gsum pa klu'i dbang
po bsrung ba/ bzhi pa tshe 'dzin noo/ klu dbang bsrung ni mkhan po bo dhi swa sto'i slob ma slob ma lo tstsha ba sad mi bdun gyi gcig yin/ bzhi pa tshe 'dzin gyi sras
'khon rdo rje rin chen/ 'di slob dpon pad mi'i dngos slob yin/ de'i sras bdun gyi tha stag mtshan shes rab yon tan/ de'i sras yon tan 'byung gnas/ de'i sras tshul khrims
rgyal po/ de'i sras gtsug gtor rgyal po/ de'i sras gtsug gtor shes rab/ de'i sras dge skyabs/ de'i sras dge mthong/ de'i sras bal song/ de'i sras shakya blo gros/ de'i sras
che ba mkhon rog shes rab tshul khrims/ rdo rje rin chen nas 'di yan gsang sngags snga 'gyur ba la mnga' mnyes so/ de'i sras bcung mkhoon dkon mchog rgyal po shing pho
khyi lo sku 'khrungs/ 'brog mi lo tsA ba/ khyin lo tsA/ mgos lo tsA/ rma lo tsA/ ba ri lo tsA la sogs lo tsA ba mang po dang/ u rgyan gyi paNDi ta shes rab gsang ba la
sogs bshes gnyen mang po rten/ dpon po ri pa dkar la snum pa/ chu bo g.yas su bab pa/ bkra shis pa'i dge mtshan mang po dang ldan pa gzigs ste/ dgung lo bzhi bcu pa

/ / bag yod ces bya ba chu mo glang gi lo ston zla ra ba'i 'khrums kyi zla ba'i yar tshes la dpal ldan sa skya btab/ de yang jo bo rje/ de'i thad du phebs dus/ dpon po ri la
'brong gnyis 'dug pa gzigs/ ma hA kA la gnyis kyi 'phrin las mdzad pa'i rtags su 'dug gsung/ phyag tshal sgang du phebs pa dang/ chibs las babs nas mchod bshom bgyis gsung/
sa dkar po la phyag mchod rgyas par mdzad/ de ltar mdzad pa ci lags zhus pas/ khyed kyi ma mthong ngam/ sa dkar po pha gi'i logs la hriH yig dkar po gcig/ dhIH yig bdun
dang/ huM yig gcig 'dug pa la phyag mchod byas pa yin gsung/ de ci'i ltas lags zhus pas/ ma 'ongs pa'i dus su spyan ras gzigs kyi sprul pa gcig/ 'jam dbyangs kyi sprul
pa bdun/ phyag rdor gyi sprul pa gcig ste dgu bar ma chad du pha gir byon nas 'gro ba'i don mdzad cing/ gnang skyes su dam pa mang po byon nas bstan pa dang/ sems can gyi
don mtha' yas par mdzad pa'i rtags su 'dug gsung/ de phyin chad de la phyag 'tshal sgang zhes btags so// jo bo rje snye thang du dgung lo don gsum pa shing pho rta la
gshegs/ de nas lo gcig song ba'i me pho spre'u la/ 'brom ston pas ra sgreng du phebs nas me mo bya la der dgon pa btab/ de nas lo gcig song ba'i sa mo phag la/ rngogs legs
pa'i shes kyis gsang phu'i gtsug lag khang btab nas bshad grwa chen mo btsugs/ de'i lo ya 'brog sgang du rngogs lo tsA ba chen po blo ldan shes 'khrungs pas rten 'brel
legs par byed/ de nas lo bcu gsum song ba'i bcu gcig pa chu mo glang bag yod kyi lo la gdan sa chen mo 'di byung ba yin no// 'di btab nas lo gsum bcu song ba'i drug cu re
dgu bzhes pa chu pho rta'i lo dbyug gu zla ba'i tshes bcu bzhi la gshegs/ de'i sras sa chen kun dga' snying po chu pho spre'u la 'khrungs/ 'jam dbyangs kyi zhal gzigs/ mdo
sngags kyi chos mtha' dag mkhyen/ yongs 'dzin mang du bsten/ dus cig char sku'i bkod pa bzhi bstan pa sogs rdzu 'phrul dpag med mnga'/ spyan ras gzigs kyi sprul pa yin/
tshe 'di la chos mchog thob pa gsum/ mthong lam thob pa brgyad/ grub pa thob pa'i slob ma dpag tu med pa

byung/ dgung lo drug bcu rtsa bdun pa sa pho stag gi tha dkar zla ba'i tshes bcu bzhi la gshegs/ de'i sras che ba gcen kun dga' 'bar rgya gar du byon/ ma hA paNDi tar gyur/
dgung lo nyi shu rtsa gnyis pa la rgya gar ma ga ta nyid du gshegs so// de'i 'og slob dpon chen po bsod nams rtse mo chu pho khyi lo la sku 'khrungs de ma thag saMskrita'i
skad gsungs/ dgung lo gsum pa la 'jam dbyangs/ kye rdor/ sgrol ma/ mi g.yo ba rnams zhal gzigs/ dgung lo gsum pa la kye rdor brgyud gsum/ bde mchog rtsa rgyud/ mngon pa
kun las btus dang lnga thugs las gsungs pa'i grub chen yin zhing/ skye 'chi la dbang thob/ re zhig gdul bya'i zhing 'di smin nas dgung lo zhe gcig pa chu pho stag gi sman
po'i tshes bcu gcig la bde ba can du mngon sum du gshegs par gyur to// de'i bcung rje btsun grags pa rgyan mtshan me mo yos la 'khrungs/ spyod pa rab byung las kyang btsun
par mdzad/ dam rdzas tsam tha mal du sha chang zhal la mi reg/ mdo sngags kyi chos thams cad mkhyen/ sgra dang rtog ge la shin tu mkhas/ grub pa thob 'gro don mdzad
nas dgung lo bdun bcu pa me pho byi ba'i lo khra'i zla ba'i tshes bcu gnyis la gshegs/ de'i gcung dpal chen 'od po ni lcags pho rta la 'khrungs/ rig pa'i gnas lnga mkhyen/
nyams dang rtogs pa tshad med mnga'/ dgung lo nga bzhi pa chu mo phag gi lo zla ba lnga pa'i gcig la gshegs/ de'i sras chos rje sa skya paNDi ta chu pho rta khra'i zla
ba'i nyi shu drug la 'khrungs/ gog po dus sa la na ga ra dang/ lan tsha'i a li ka li tshang mar bras shing/ klog par mdzad pa sogs chen mo ltar bsam gyi mi khyab/ dgung lo
re gsum pa re gsum pa shing pho 'brug la rgyar dbon po gnyis dang bcas pa thegs/ lam du chos gsungs pas lo gsum 'gor/ lug lo zla ba dang po la go dan rgyal po dang mjal/
chos mang po gnang/ de nas lo lnga pa lcags mo phag gi smal po'i tshes bcu bzhi la pho brang ling chu rtse'i khab sprul pa'i chos sder gshegs/ de'i gcung zang tsha slob
dpon bsod nams rgyan mtshan shing pho 'brug la 'khrungs/ yab mes kyi chos mtha' dag mkhyen/ sems dpa' chen por gyur/ chos skyong lcam dral bran du 'khol/ dmar po skor gsum
grub/ khyad par tshos kyis bdag pos sum bcu rtsa gsum du spyan drangs rgyal khams dbang

/ /du 'du ba'i legs tshogs 'grub/ dgung lo nga drug pa sa mo phag rgyal gyi zla ba'i nyer gnyis la gshegs/ de'i sras gcen 'gro ba'i mgon po chos rgyal 'phags pa shing mo lug
gi zla ba gsum pa'i tshes drug la 'khrungs/ chung ngu nas 'bri klog ma slob par mkhyen/ sku skye snga ma spyan ras gzigs dang gsung glengs mdzad pa'i sa ston rigs pa'i
skye ba yin pa dran/ dgung lo gsum pa la tshogs su chos gsungs pas mkhas pa rnams nga rgyal chag/ 'di ni nges par 'phags pa'o/ zhes grags shing/ slob dpon padmas rgyal po
khri srong lde btsan la ma 'ongs pa lung bstan pa'i yi ge la'ang/ lo tsA ka ba dpal brtsegs khyed// dkar nag rgya ru 'gro don byed// de nas dbu rgyan 'gag na ru// padma
nga dang gros gtun nas// gtsang gi grom pa zhes bya bar// mkhon gyi rigs 'gyur lug lo pa// de'i sde snod bstan pa 'dzin// 'phags pa'i mtshan can gsang sngags skyong// mtha'
mi de'i 'dul bar 'gyur// zhes pa ltar/ se chen rgyal pos bla ma zhus/ chol kha gsum dang / bod khri skor bcu gsum phul/ rgya'i mi yur chen mo ni/ rgya'i mi rnams rtan
pa gsal/ byed pa rkyen pas ngo log byas kyi dogs nas mi re re nas bsad kyis mi lang bas mi 'bum phrag mang po khyu sdebs su dmag gis sdad nas rgya mtsho la 'debs pa yin 'dug
pas/ de lta bu mi byed pa'i dam bca' phul/ 'bul ba lan re re la yang dngul bre chen stong phrag re phul ba lan gnyis dang gos dar yug lnga stong dgu rgya bzhi bcu phul
ba sogs bsam gyi mi khyab/ me tog ra ba'i sde la sogs pa/ rgya nag/ sman tse/ yu gur/ hor/ mdo khams rnams su chos sde mang po btab/ dgung lo sum bcu so gcig pa shing mo
glang gi lo la dpal ldan sa skyar 'phebs/ chos dang zang zing gi mdzad pa bsam gyi mi khyab/ so sum pa me mo yos kyi lo la slar yang se chen rgyal pos spyan drangs gong
la phebs/ 'gro don mdzad/ zhes gnyis pa me pho byi ba la gdan sa chen mor phebs/ me mo glang la chu mig du dge 'dun khri phrag bdun gyis zhabs rtog mdzad/ gser rkyang zho
re/ sum rnam re dang/ gnang 'bul ba bsam gyi mi khyab pa mdzad/ lha khang chen mo ka sgyongs mtsham pa'i ka ba stong sum rgya lnga bcu/ lha chen dpal 'bar gyi sku thog
tshad lnga tsam gyi khri rgyab dang bcas pa gser

bzang las grub pas thog grangs pa'i gser sku/ dngul bre chen sum bcu rtsa drug las bzhengs pa'i mchod rten/ dngul kong che ba bre chen bco brgyad las bcos pa/ de 'og bre chen
brgyad las byas pa/ chung shos bre chen lnga re la bzos pa'i dngul kong phyed nyi rgya/ rag kong mi tshad ma brgya la sogs pa bsam gyis mi khyab pa mdzad nas/ dgung lo
zhe drug pa lcags pho 'brug gi zla ba bcu gnyis nyer gnyis la gshegs/ gdung la ring srel/ rigs lnga'i sku gsal bar byon pa sogs bsam gyis mi khyab/ sa chen gyi sras bzhi/
sa paN sku mched gnyis/ 'phags pa dang bdun 'jam dbyangs bdun rgyud bar ma chad/ de'i bcung 'gro mgon phyag na sa mo phag la 'khrungs/ mkhyen brtse mtha' yas/ nyi 'dung
la 'khor mu 'gel ba sogs rdzu 'phrul bsam gyi mi khyab/ 'di phyag na rdo rje'i sprul pa yin/ nyer dgu pa me mo yos kyi zla ba bdun pa'i tshes gnyis la gshegs/ zang tsha'i
btsun mo gzhan zhig la slob dpon rin chen rgyal mtshan sa pho khyi la 'khrungs/ rgyud lung rig man ngag mang du mkhyen/ sa skya'i gdan sa bla ma 'phags pa rgya gar bzhugs
rin lo dgu mdzad/ rgyal pos gdan drangs zhes gnyis pa sa mo yos lo zla ba gsum pa'i tshes bcu la me tog ra bar gshegs so/ yang zang tsha'i btsun mo gzhan zhig la slob
dpon ye shes 'byung gsan sa pho khyi la 'khrungs 'di dang gong gnyis gung ta gcig rgya gar byon/ rgyal bu ho dkar che ba'i bla mchod mdzad/ sku yon shin tu che/ so bdun pa
shing pho khyi zla ba bcu gcig pa'i tshes bcu bzhi la ljang yul du gshegs so/ 'gro mgon phyag na dang/ zhA lu khri dpon gyi sras sku zhang rnga sgra ba'i lcam mo ma gcig
mkha' 'gro 'bum la dhar rma pA la rakShi ta sa pho 'brug la 'khrungs/ bcu gnyis pa la rtag gnyis thugs las gsungs/ tshogs su chos gnang bas thams cad ngo tshar/ 'dis rten
bzhengs dang/ chos 'khor lo ba bsam gyi mi khyab/ gdan sa lo bdun mdzad/ se chen rgyal pos spyan drangs/ nyi shu pa me mo phag sman po'i tshes bco brgyad la gshegs/ de'i
sras dharmA bha tra dgung lo lnga la gshegs/ slob dpon ye shes 'byung gnas kyi sras bdag nyid chen po bzang po dpal chu pho khyi la 'khrungs/ bcu drug pa la 'phags pa
dang mjal chos mang du gsan/ nyer gcig pa la gong du spyan drangs/ gdung rgyud yin min gyi phra ma gsan pas/ re zhig sman btser 'byon

/ /du bcug/ de nas chu 'byams nyi sgral ba'i zo chur byon/ de nas 'jam lam bdun 'grod pa'i hang chur byon/ der sgrol ma la gsol ba btab pas/ sgrol ma byon nas/ phyag g.yas
spyi bor skyabs sbyin mdzad nas/ bu 'dod pas ni bu thob 'gyur zhing/ nor 'dod pas ni nor rnams myur thob/ 'dod pa thams cad thob par 'gyur zhing/ bgegs rnams med cing so
sor 'joms gyur/ zhes gsungs nas zhal bstan/ dbyugs dbyung/ de nas rgyal pos spyan drangs/ sa skyar gdung rgyud spel ba'i lugs mdzad/ sa skyar so bdun pa la phebs/ bzhi thog
gi go sar bzhugs/ bstan pa'i bya ba 'chad nyan sgom sgrub/ bla ma gong ma'i dus mchod/ dkon mchog gi zhabs rtog bod khams byin gyi skyong phran bde 'jags 'di dus rang
dpal 'byor rgyas zer/ sgrol ma'i lung bstan bzhin sku mched rnams kyang dgung lo nga gcig yan chad la byon/ nga gnyis la rab byung snyen rdzogs mdzad/ mtshan la mo gha dhA
dza shri bha tra la zhes brtags/ drug bcu re gsum pa shing pho byi ba lo la bzhi thog du gshegs/ de la sras bco lnga sras mo gnyis bcu bdun 'khrungs pa las/ dang po sman
btser sras gcig 'khrungs/ chung ngu la gshegs/ lud kyi bur pa'i btsun mo drug gi dang po la rgyal po'i sras mo la dbang bsod nams bzang mo ltsam sring gnyis 'khrungs/ sras
de la dbang ratna bha tra 'khrungs/ dgung lo nyer lnga la gshegs/ btsun mo gnyis pa ma gcig ngang mo la/ ti shrI kun dga' blo gros rgyal mtshan dpal bzang po yab so brgyad
pa sa mo phag la 'khrungs/ dgung lo dgu pa la rtag gnyis thugs nas gsungs pas thams cad ngo tshar skyes/ rnam 'grel tshegs med du mkhyen/ dgung lo bcu gcig pa la yab
mes kyi chos thams cad thugs su tshud pa'i snyan grags la brten nas/ rgyal pos gdan drangs/ bcu gcig pa la gong du byon/ bcu gnyis pa chu pho byi ba la tri shri mdzad/
lo bcu gnyis bar rgyal po la chos bka' bsam las 'das pa gsungs/ nyi shu rtsa bzhi pa chu pho khyi la bod du snyen rdzogs la byon/ dge 'dun khri phrag bco brgyad chos 'khor
zhabs tog dang 'bul ba mtha' las 'das/ 'di'i 'bul yi ge deb gter chen mo na gsal bas kun gyi blor shong ba dka'/ nyi shu rtsa drug pa byi ba'i lo la yab gshegs pa'i chos
'khor mdzad nas/ mkhas btsun pa sku mched la/ shel dam gyi thog grangs bzhi thog gnang/ tri shri legs 'byung sku mched la

gser dam gyi thog grangs lha khang bla brang gnang/ 'jam dbyangs don yod pa sku mched la shel dam/ rin chen sgang sogs gnang/ dbang kun dga' leg sapa lcam sring gnyis la dus
mchod bla brang gnang te/ slar yang gong du gshegs te nyi shu rtsa dgu pa me mo yos la me tog ra ba'i sder gshegs/ bzhi thog bla brang ba'i gdung rabs ni btsun mo gsum
pa la mkhas btsun nam mkha' legs pa'i blo gros rgyan mtshan dpal bzang po yab zhe bzhi pa shing mo sbrul gyi lo la 'khrungs/ mkhas pa nor bzang dpal la sogs pa bsten nas
yab mes kyi chos rnams thugs su tshud/ rgyal pos shel dam che ba sogs gnang sbyin mtha' yas/ gu ti gu shri'i mtshan bzhi thog gi khri la bzhugs su bcug/ mdzad phrin mtha'
yas/ lo bcu dgu gdan sa mdzad/ sum bcu so dgu pa chu mo lug gi zla ba dgu pa'i tshes brgyad la bzhi thog tu gshegs/ de'i bcung nam mkha' bshes gnyen/ gzhon nu la gshegs/
chung ba gu shri nam mkha' rgyal mtshan dpal bzang po chu pho byi ba la 'khrungs/ bla ma dam pa dang gung tra gcig// gu ru shes rin pa sogs bsten nas slob gnyer mthar phyin/
gong nas gdan drangs te byon bstan pa'i bya ba mdzad/ nyi shu pa lcam mo lug la me tog ra bar gshegs/ bla ma mkhas btsun pa la sras gcig byung ba bdag chen kun dga'
rin chen pa sa mo yos la 'khrungs/ chos rje bla ma/ gu ru shes rin/ mnyam med chen po/ zhang dbyung rgyal mtshan slob dpon mgon rgyal/ mkhen rtogs ldan/ slob dpon 'jam dbyangs
sngon mo sogs la brten/ mdo sngags mang du mkhyen/ khyad par rnam 'grel dang rig gter la mkhas pas gong mas kun ting gu shri'i mtshan dang shes dam che ba/ dngul dam
che ba sogs gnang/ bzhi thog gi go sar bskos/ tshogs chen mor rtag gnyis/ mngon pa mdzod/ thub pa dgongs gsal/ sgrol ma/ rig gter rnams gsungs ste/ dung things lnga lnga
sbus/ gdan sar tshogs chos gnang ba 'di rang yun ring/ rtse thang du ta sis gdan drangs/ 'chad nyan chos 'khor ro/ lug lo la ta'i si tu byang chub rgyal mtshan gyis dpon
'og ma mdzad chu mig du phebs/ de nas ta sis phyag phyi byas khyi lo la gdan sar byon/ gong mas tho ling skya ho sis ta/ dbyen gu shri'i mtshan dang/ dam ga chen mo tho
shugs dang bcas pa gnang/ re gcig pa sa mo yos zla ba drug pa'i tshes gnyis la gshegs/ de la sras gsum gyi che ba slob dpon chen po blo gros rgyal mtshan pa me pho stag
la 'khrungs/ chos sle bla ma sogs brten tshogs chos

/ / gsungs/ yab mes kyi chos la mnga' brnyes/ bdag po bzhi thog gi mtshan gsol/ nga lnga pa lcags pho byi ba la gshegs/ gnyis pa slob dpon chen po grags pa blo gros pa me mo
lug la 'khrungs/ gong ma dang yum mi gcig/ chos sle bla ma/ mnyam med pa sogs brten/ bstan pa'i bya ba rgya cher mdzad/ brgyad bcu pa me pho stag la gshegs/ gsum pa slob
dpon chen po kun dga' blo gros rgyal mtshan dpal bzang po skyes stobs kyi thugs rab shin tu che/ tshogs chos gsungs/ ring po ma lon par gshegs/ slob dpon chen po blo gros
rgyal mtshan pa la sras gcig 'khrungs pa ni shin tu mkhas par gyur/ bzhi thog gi gdan sar bzhugs/ gsar du 'thus btsun mang po 'dzugs pa dang bshad sgrub mthag mdzad/ zhe
lnga pa chu pho rta la gshegs/ 'dis bdag chen rin po che kha'u pa blo gros rgyan mtshan dpal bzang po bzhi thog tu bsko ba sogs thugs brtsegs shin tu che ba mdzad/ glang
thang gi spyan mnga' rin po che kun rdor ba sku mched la chos mang po gsungs so/ slob dpon chen po grags pa blo gros pa la sras gcig byung/ slob dpon chen po dbyugs legs
pa'i 'byung gnas rgyal mtshan dpal bzang po chu pho stag la 'khrungs/ chung nas 'bri klog tshegs med par mkhyen/ thugs rab shin tu che/ yab dang rje rdo rje 'chang kun
dga' bzang po/ sems dpa' chen po dkon mchog rgyal mtshan rnams la spyir mdo sngags kyi chos mang du gsan/ khyad par kye rdo rje'i rgyud gsum gdam ngag man ngag dang bcas
pa/ bde gyes gsang gsum la sogs pa rgyud sde bzhi dang 'brel ba'i dbang lung khrid bshad pa mtha' yas pa gsan cing mkhyen/ rdo dkar stan cig gis brtul zhugs sku tshe dus
'da'/ sgrub thabs brgya tsha/ rgya mtsho/ rgyud 'bum/ sa skya bka' 'bum/ 'dul ba lung/ mdo mangs la sogs pa chos kyi 'khor lo mtha' yas pa skor bas slob ma 'ang dge ba'i
bshes gnyen mtha' yas pa byung ngo/ chos gsungs pa ni/ dpal ldan sa skya/ chu mig bo dong/ shab smad bkra shis gling/ ngor dgon gsar/ mus bde ba can la sogs pa rnams so/
dgung lo drug bcu pa lcags mo glang zla ba gsum pa'i nyi shu gcig la gshegs/ de rnams ni bzhi thog bla brang pa'i gdung rabs so/ / lha khang bla brang ba'i gdung rabs ni
chen po'i btsun mo bzhi pa la/ tri shri kun dga' legs pa'i 'byung gnas rgyal mtshan dpal bzang po yab zhe bdun pa sa pho spre'u la 'khrungs/ dbang kun dga' legs pa dang
gung rta gcig/ gzhu nu nas yab chos la sbyangs thugs

su chud gong nas gdan drangs te shis mdza/ bstan pa'i bya rgya chen po mdzad nas so gnyis pa sa mo yos lo me tog ra bar gshegs/ de'i gcung tri shri kun dga' rgyal mtshan dpal
bzang po yab zhe dgu pa lcags pho khyi la 'khrungs/ 'jam dbyangs don yod rgyal mtshan dang gung rta gcig/ gzhon nu nas yab mes kyi chos la mkhas/ rnam 'grel la smra ba'i
mchog tu gyur/ snyan grags che bas gong nas gdan drangs te byon tri shI mdzad/ bar skabs su phyi'i rgya mtsho lud nas gnod pa chen po yong ba la gtor chen dang bla gos
brdabs pas rgya mtsho phyir log pa dang/ ngo log gi dmag gis rdzu 'phrul gyi rta dmag gis mtshon cha 'phen pa sogs byung ba la/ bla ma 'di nyid kyis dkon mchog la gsol ba
btab/ chos skyong la 'phrin las bcol bas ser ba chen po bab te bar snang gi dmag gi mtshon cha thams cad sa la lhung nas/ rang phyogs rgyal bar mdzad pa sogs nus pa bsam
gyis mi khyab/ gung lo zhe dgu pa sa pho khyi'i lo la me tog ra bar gshegs so/ 'di lo nyi shu rtsa bdun tri shI mdzad do/ bla ma 'di tri shI ma mdzad gong gi 3 3sa chu
pho spre'u'i lo la sras ta dbyen chos rje rgyal mtshan dpal bzang po 'khrungs/ yab mes kyi chos la sbyangs/ khyad par rnam 'grel sogs sde snod 'phul du phyin pa mkhyen /
tshogs chen por rnam 'grel dang rigs gter gsungs/ gong nas gdan 'dren byung sprel lo la byon/ a yu hre ta ra rgyal po'i dgos kyi bla mchod mdzad/ nyi shu rtsa brgyad pa sa
mo phag la gshegs/ yum mi gcig pa la ta dben blo gros rgyal mtshan dpal bzang po chu pho spre'u lo snga ma de nyid la 'khrungs/ chos rje bla ma/ jo nang kun mkhyen pa/
bu ston kha che/ sa bzang ma ti sogs brten/ mdo sngags spyi la mkhas/ rnam 'grel la sa paN dang/ 'u yug gi 'go nas 'di bas chor sa bzang ba ma byung bar grags/ lo bco brgyad
bar du tshogs chos gsungs/ so gsum pa shing pho 'brug la gshegs/ ta dben chos rgyal ba la sras bzhi byung ba'i gcen slob dpon chen po kun dga' bkra shis rgyal mtshan
dpal bzang po sa mo glang la 'khrungs/ bla ma 'di'i sku che ba'i yon tan bsam gyis mi khyab pa chen mo las shes so/ bla ma 'dis 'bris klog sogs tshar mdor khyen/ ta dben
kun rin pa dang/ sa bzang pa me te la rab tu byung ba zhus rnam 'grel rigs gter la khyad par mkhas/

[A:6a - 7a]/ /dbus phyogs su ston pa bzang ba'i grags thon/ chos rje bla ma las bsnyen rdzogs mdzad/ bla chen kun dga' mtshan/ gangs can khrod  pa mkhas grub pa/ rin dhor ba
ma sti paN chen/ chos rje mchog pa/ nam mkha' ye shes/ bu ston dbyugs dang byang song ba/ 'jag pa byams pa dpal sogs mkhas grub mang po bsten bstan pa'i bdag por gyur/
mdo sngags kun la mkhas/ gdan sa chen po la stod lho byang / shangs dbus kyi pha zhong khang/ gung thang be da snye thang / 'phan yul/ slang thang / lhan po gros ngos/ rgyal
lha khang / byang ra sgreng/ byang kong dgon pa/ byang ltag lung sogs la gsung ngag lam 'bras/ sbyor drug/ dmar khrid/ u rgyan bsnyen sgrub/ ni gu shin tu spros med sogs
khrid kha zhu ba sum brgya bzhi brgya sogs khrid pa mang po la gnang/ rab byung bsnyen rdzogs/ dbang lung bshad pa bsam gyis mi khyab pa gnang/ dge 'dun mtha' yas pas
dkyil 'khor sum bcu phyi nang zhal phye pa'i sgrub mchod zhag mang ba'i zhabs tog 'bul ba lo re bzhin mdzad pa dang/ bka' 'gyur ro cog gser las grub pa/ sa skya bka' 'bum
sogs sku gsung thugs kyi rten bzhengs sgrub pa dang/ slob gnyer ba la gnang sbyin/ skye bo la sbyin gtong/ gdan sa chen mos gtso mdzad dge 'dun mang po la bsnyen bskur/
rje sa skya pa yab sras dang chos rje bla ma sags sags gzigs/ bde dgyes sogs yi dam mang du zhal gzigs/ mngon shes mnga'/ rnal lam gsal bsgyur la dbang thob/ bstan gsungs
bral du 'khol/ rnam g.yeng gis mi rdzi ba'i ting nge 'dzin mnga' ba sogs mtha' yas so/ tra ming rgyal pos gdan drangs trI shI mdzad/ de la glang lo drug bcu re bzhi pa
chu pho 'brug sa ga la dpal ldan sa skya nas gtegs/ sbrul lo dbo'i zla ba'i tshes lnga la gnam mtha'i pho brang gser khang du phebs/ tri shI mdzad gong mnyes/ bod chol kha
gsum 'phul/ de nas pho brang ta tur phebs/ nor bu la bya sa'i thang kha chen mo/ dbyang sngo'i phyag dam che chung/ gser kyi 'ja' sa/ gser srang brgya phrag du ma las bzos
pa'i gser gyi 'khor lo rtsibs stong dang ldan pa/ dngul bre chen nyi shu la bya sa'i maNDal brgyan che ma dang/ dngul bre chen bzhi la bya sa'i maNDal chung ba/ gser
dngul bye ru shir shing tshun shel sogs rin po che las grub pa'i sku mang po/ gse'u dang/ za 'og thags la sogs pa'i thang sku tshad med pa dang/ rin po che'i dbu zhwa mang
po/ mu tig gi rnam sbyar/ gos dar gyi nam bza' mtha' yas/ gser dngul gyi bsol

[A:6b - 7b]spyad mchod rdzas/ gan dza gur chen tshun/ dngul bre chen sogs 'bul ba bsam gyi mi khyab pa phul nas/ theg chen chos kyi rgyal por mtshan gsol/ rgyal po yab sras
la lo gcig gir bar du gsung/ chos rgyun mi chad pa gnang/ chos thun re la gser zho so bdun gyi maNDal cho bur bkod nas 'bul bar mdzad pa mtshon nus/ lha khang chen mo pa
ra lung 'di phyag nas 'bul ba'i gser yig par ston la btang nas phul/ rta lo la bertalug lo lo gsar la sa skyar phebs/ don bdun pa shing mo sbrul gro zhu zla ba'i tshes bcu'i
nyi ma shar rjes la gsang gnas sbub su nub/ dbu'i gtsug gtor gsal por 'phags/ rdo rje dril bu thugs kar bsnol/ ngo mtshar kyi bltas dang bcas ste lha khang chen mor
gshegs/ ta dben chos rgyal ba'i btsun mo gnyis pa la/ sras gnyis byung ba'i che ba slob dpon chen po dharma dhA dza lcags mo yos lo 'khrungs/ skye stobs kyi sheb che/ bdag
po kun dga' rin chen ma ti nga gyi chen/ chos rjes bzungs dpal ba/ slob dpon dznyA na shri/ slob dpon bsod nams dpal rnams la yab chos rnams gsan zhing sbyangs/ rnam 'grel
sogs mkhyen gu shri mtshan dang gser dam gnang/ mdo khams chos 'khor bskor me tog gi char bab/ gdan sa'i tshogs chos su rdzas kyi brgya cha bcu dang/ dge 'dun re la gser
zho re'i 'gyed mdzad pa sogs 'phrin las rgya chen po mdzad/ nga brgyad pa byi ba lo la sa skya'i bla brang lha khang du gshegs so/ 'di dang rje btsun re mda' pa gung
rta gcig/'di drug bcu re gcig pa lcags mo yos la gshegs so/ lcags mo yos lo de'i lo la kun mkhyen sheb bzang pa/ kun mkhyen sangs rgyas 'phel/ chos rje nam bsod chen mo/
chos rje dpal rdor ba rnams 'khrungs/ de'i gong gi lo gnyis sa mo glang la lha sa smon lam btsugs/ de'i gcung slob dpon rin po che rdo rje rin chen rgyal mtshan dpal bzang
po chu mo sbrul la 'khrungs/ thugs rab shin tu che/ drung kun rin pa/ chos rje bzung dpal ba/ slob dpon dpal ldan chos rgyal sogs brten/ yab chos dang rnam 'grel mkhyen/
chos skyong la mnga' brnyes/ skyid grong la byon/ mnga' rigs bdag pos dbu mdzad kun gyi chos zhus/ 'bul ba rgya cher mdzad/ nga gsum pa shing mo bya la man mun brag khar
thugs dam rgyas pa la bzhugs pa'i ngang la gshegs so/ ta dben chos rgyal ba'i btsun mo gsum pa/ slob dpon chen mo bsod nams bkra shis pa chu mo sbrul la 'khrungs/ bdag
po kun rin ma ti paN chen/ chos rje bla ma sogs mang du brten/ yab chos la sbyangs/ rnam 'grel la mkhas/ chos gsungs/ gong nas mtshan dam kha dang bcas pa gnang/

[A:7a - 8a]/ /bod du shin tu che bar grags pa'i rgyang gi sku 'bum chen mo bzhengs/ nga drug pa sa pho byi ba la lha 'tsher gshegs so/ de la sras gcig 'khrungs pa ni/ slob
dponan chen po bde legs bkra shis pa sa pho byi ba'i lo la 'khrungs brgya bcu rtsa drangs la gshegs so/ de la sras bzhi byon pa'i che ba slob dpon bsod nams rgyal mtshan
pa/ gnyis pa slob dpon bsam grub rgyal mtshan pa/ gsum pa slob dpon chen po don grub rgyal mtshan pa/ bzhi pa slob dpon shakya rgyal mtshan rnams da lta bzhugs/ gcen gsum
gdan sa chen mor che 'don mdzad pa sogs sku che ba'i yon tan mnga'/ de rnams lha khang bla brang ba'i gdung rabs so// bla ma bdag nyid chen po'i btsun mo lnga pa ma gcig
nyi ma rin chen la sras gnyis/ lcam gcig dang gsum 'khrungs pa'i gcen slob dpon chen po nyi ma dpal gzhon nu la gshegs/ chung ba sa len dbang kun dga' legs pa'i rgyal mtshan
dpal bzang po yab zhe bdun pa sa pho spre'u la 'khrungs/ 'di dang ti shri kun dga' legs 'byung gung rta gcig/ yab mes kyi chos la sbyangs te chos gsungs/ dbang gi mtshan
gser gi dam kha chen mo shel gyi thogs shugs dang bcas pa gnang/ bod chol kha gsum la shes su bcug/ nyi shu rtsa dgu pa me mo byi ba la gshegs/ de la sras gsum gyi che
ba slob dpon bsod nams blo gros chu pho spre'u la 'khrungs/ gung lo brgyad la rtag rnyi nas nas gsungs/ chos rje bla ma'i drung du rab byung bsnyen rdzogs mdzad/ bla ma
mkhas btsun chen po 'jam dbyangs don yod rgyal mtshan/ chos rje bla ma/ dpang lo tsA ba/ chos rje brag phug pa/ bu ston kha che rgyal sras thogs med/ bla ma dpal ldan seng
ge sogs rten nas mdo rgyud bstan chos lung man ngag dpag tu med pa la sbyangs/ chos rje bla mas rin chen sgang gi gdan sa la bskos/ bo dong e/ rta nag ri khud/ sha sa
bsre shing/ rtag tshang rdzong khang/ bsam yas/ snye thang/ chos rdzong sogs mdo sngags kyi 'chad nyan dpag med mdzad/ de'i skabs su gong mas gdan drangs te gong la phebs/
ti shri mdzad/ so gcig pa chu pho stag la me tog ra bar gshegs so/ bar pa de gzhon nu la gshegs/ de'i gcung sa len dbang grags pa rgyal mtshan me pho byi ba la stag tshang
rdzong khar du 'khrungs/ chos rje bla ma/ gcen/ rgyal ba brag phug pa/ mnyam med chen po sogs bla ma mang du bsten/ yab chos la sbyangs chos tshul mang du gsan/ rtag
gnyis g.yu thog chos khrir gsungs/ gong nas dbang gi mtshan gser dam thog shugs dang bcas gnang/ lha khang brten gsum bzhengs pa dang/ dge 'dun gyi zhabs rtog mang du mdzad/
sku skyed man la stag lpags kyi ri mo'i sha mtshan/ sku'i rnam 'gyur rnal 'byor dbyug gi rnam pa dang 'dra/ zhe gsum pa me mo sbrul la gshegs so/

[A:7b - 8b]de la sras gsum gyi che ba slob dpon chen po kun dga' legs pa'i rgyal mtshan dpal bzang po byi ba lo la 'khrungs/ chos rjes bla ma bla chen bsod blo/ bdag po kun
rin pa/ ma ti paN chen/ bla ma mnyam med pa sogs la yab chos gsan zhing sbyangs/ tshogs chen mor chos dung gtang ba'i chos gsungs/ chos rje bla mas rin chen sgang gi gdan
sa la bskos/ gong nas ta dben gu shri'i shel dam chen mo thog shugs dang bcas pa rnams gnang/ bstan pa'i bya ba rgya cher mdzad/ de'i gcung dbang rnams sras rgyal mtshan
dpal bzang po ni byi ba lo la 'khrungs/ chos rjes bla ma/ bla chen bsod blo/ bla ma dpal ldan pa la yab chos mang du gsan// gong mas gser gyi dam kha dngul gyi thog shugs
dang bcas pa gnang/ dbang hu'i khrims kyi gtsos pa'i khrims lugs bcu gcig la dbang bsgyur ba'i lung gnang khrims gnyis kyi bya ba la brtson par mdzad pa'i ngang nas gdanan
sa chen po bzhi zhabs tog gtsug lag khang brten gsungs bzhengs pa/ dge 'dun gyi bsnyen skur sogs mdzad pa bsam gyi mi khyab/ chos skyong ka la nus pa thon/ byi ba lo
zla ba lnga pa'i nyi shu bdun la gshegs so/ de'i gcung slob dpon chen po 'jam dbyangs chos rgyal bas yab chos la sbyangs so/ rnams sras pa la sras gnyis kyi che ba slob
dpon chen po kun dga' blo gros rgyal mtshan dpal bzang po sku gzhon nu la mkhas par sbyangs/ bo dong e chos rje bla ma'i gdan sa la byon/ tshogs chos la rnam 'grel gsungs
ba sogs mdzad pa mtha' yas pa'o/ chung ba slob dpon chen po chung dus ra khyi phag zer/ theg chen chos rgyal ba la dge bsnyen zhu pa'i mtshan nam mkha' legs pa'i rgyal mtshan
dpal bzang po sa mo yos la 'khrungs/ skye stobs kyi sheb dang ya rabs kyi spyod tshul phun sum tshogs pa dang ldan/ zhe drug pa shing pho byi ba la gshegs/ dbang nam
mkha' legs pa la sras gcig 'khrungs pa/ dbang nam mkha' rgyal mtshan dpal bzang po shing mo yos la 'khrungs/ nye dgu pa chu mo lug la gshegs/ de'i btsun mo shangs mthong
smon ma gcig rgyal mo la sras gcig 'khrungs pa/ slob dpon chen po nam mkha' rgyal mtshan dpal bzang po chu mo bya la 'khrungs/ btsun mo gnyis pa ma gcig dpal 'byor bzang
mo la sras gcig 'khrungs/ slob dpon chen po nam mkha' bkra shis rgyal mtshan dpal bzang po/ me mo glang la 'khrungs/ de rnams dus mchod bla brang ba'i gdung rabs so/ bla
ma bdag nyid chen po'i btsun mo drug pa zha lu khri dpon sku zhang mgon po dpal gyi sras mo ma gcig

[A:8a - 9a]/ /gzhon nu 'bum la sras gsum 'khrungs pa'i gcen rta dben kun dga' nyi ma gzhon nu nas yab chos rnams thugs su chud/ rin chen sgang gi 'phags pa'i chos khri nas
chos gsungs/ gong nas gdan drangs ste byon gu shri'i mtshan gsol/ shel dam che ba thogs shugs dang bcas pa gnang/ bstan pa'i bya ba rgya cher mdzad nas/ chu pho khyi la pho
brang chen por gshegs/ de'i gcung 'jam dbyangs don yod rgyal mtshan dpal bzang po ni/ lcags pho khyi la 'khrungs/ ta shri kun dga' rgyal mtshan dang gung rta gcig/ skye
ba bdun pa'i mtshan nyid mnga'/ gzhon nu nas yon tan la sbyangs pas mkhas pa chen por gyur/ bka' rab 'jam dbyangs la dbang bsgyur/ mkhan chen bsod nams shakya pa/ bla ma
dpal ldan seng ge/ dpang lo tsA ba/ brag kha pa grags pa seng ge/ chos rje brag phug pa/ rgyal sras thogs med pa/ bla ma bzang po sogs la mnga' ba'i sems skyed/ dbang khrid/
lung man ngag dang bcas pa gsan nas thos bsams mthar phyin/ 'chad rtsod rtsom gsum gyi dus mnga'/ bla ma mkhas btsun nam mkha' legs pas zhal lta gnang nas 'tshogs chos
chen po rnam 'grel rig gter mngon pa gong 'og mdo sde rgyan/ spyod 'jug/ thub pa dgongs gsal te/ chos thun bdun bdun gsungs/ dung thebs bdun bdun byung/ gzhan yang gang
la gang 'os pa'i chos gsungs nas sangs rgyas kyi bstan pa ches cher gsal ba mdzad/ phyag rdzas kyi dngos po rnams kyang dge 'dun gyi sde 'dzugs pa/ sems can dbul phongs
la sbyin gtong rgya chen/ bstan bcos bod du 'gyur ro cog bzhengs pa sogs mdzad/ rgyal po chen pos ta dben gu shri'i mtshan shel dam thog shugs dang bcas pa gnang/ bstan
pa'i mnga' bdag tu gyur/ bla ma 'di gdul bya dag pa 'gas 'jam dbyangs seng ge la chibs par mthong/ so lnga pa shing pho spre'u yi lo zla ba lnga pa'i tshes bcu gnyis la
rin chen sgang bla brang gong mar zhi bar gshegs/ bla ma de'i gcung chos rje dpal ldan bla ma dam pa bsod nams rgyal mtshan dpal bzang po ni/ yab gung lo nga gcig pa chu
pho byi ba'i lo la zha lu khang gsar du 'khrungs/ gu shri nam mkha' rgyal mtshan dang gung rta gcig/ lhums su 'jugs pa'i dus/ yum gyi rmi lam du nyi ma'i dkyil 'khor lto
bar zhugs pa dang/ g.yas su gtsang po thungs pa'i rmis/ lo de'i sa ga zla ba'i tshes lnga la snga dro'i cha la bltams/ yum gyi rmi lam dang btun nas nyi ma bde ba'i blo gros
zhes mtshan gsol/ kyog ma'i tshigs la thogs pa sra bstan pas thogs med du mkhyen/ gung lo brgyad pa la rtag gnyis bshad lugs du ma dang bcas pa

[A:8b - 9b]gsungs pas/ dge ba'i bshes gnyen sde snod 'dzin pa mang pos ya mtshan du gyur/ gung lo bcu bdun pa la/ mkhan chen bsod nams grags pas mkhan po mdzad/ bla ma dpal
ldan seng ges slob dpon mdzad rab tu byung/ mtshan bsod nams rgyal mtshan dpal bzang po zhes gsol/ gung lo nyi shu pa la sngar gyi mkhan slob dang/ bla ma rin chen dpal
bzang pos gsang ston mdzad de/ bo dong bya rgod bshongs su bsnyen rdzogs mdzad/ phyi dro'i zas dang sha chang zhal la mi reg/ nyes ltung phra moos kyang ma gos par mdzad/
gung lo bcu gcig la dpal ldan seng ge la rnam 'grel gyi gsan sbyong mdzad cing/ gzhan yang snga phyir sngar gyi mkhan slob rnams dang/ ti shri kun blo/ ti shri kun dga'
rgyal mtshan/ ta dben kun dga' nyi ma/ 'jam dbyangs don yod rgyal mtshan/ bla ma bzang po pa/ brag kha ba grags seng ge/ rgyal ba brag ston pa chos dpal bzang po/ dpang lo
tsA ba blo gros brtan pa/ gan pa rin rgyal/ bu ston kha che/ rgyal sras thogs med/ lo chen byang rtse/ mkhan chen gzhon nu mgon/ sa dkar ba dkon mchog dpal sogs mkhas grub
kyi bla ma khyad par ba mang du bsten/ bod du 'gyur ba'i theg pa tho dman gyi chos zab pa dang rgya che ba phal che ba gsan zhing thugs su mchud par mdzad/ gung lo so
gsum pa la gong ma'i lung gi bzhi thog gdan sar bzhugs nas thub ba'i rgyal tshab mdzad de/ dad pa can thams cad thar pa'i lam la bkod/ mkhas pa'i bya ba 'chad rtsod rtsom
gsum dang/ nang du rnal 'byor zab moos dus 'da' bar mdzad/ gung lo bcu dgu pa nas rtag gnyis 'grel chen rtsoms pa dang/ dus 'khor rgyud 'grel chen mo'i rnam bshad rtsoms
pa sogs rgyud 'grel mang ba dang/ rnam 'grel gyi Ti ka sogs rtog ge'i yig cha dang/ kA lA pa'i 'grel ba sogs mdzad cing/ sgra dang/ snyan ngag/ rtsis dang/ sdeb sbyor/
ming gi mngon rjod/ bzo rigs pa rnams cis phyin par mkhyen/ gso ba rig pa rnams la shin tu mkhas pas na lugs zhus pa tsam gyi nar gyi rgyu rkyen/ ngo bo/ dbye ba la sogs
pa legs par dgongs nas/ sman dang spyad la sogs pa de dag gsang ba'i cho ga phyag len thebs par mdzad/ de rnams kyi thugs rtsom sgrub thabs/ dkyil chog/ khrid yig sogs bsngo
ba dang bkra shis kyis mtha' brten pa'i bka' 'bum po ti shin tu mang ba bzhugs/ 'chad pa'i tshe mgrin pa long spyod kyi rtsa kha bye ba'i 'chad lugs mnga'/ sgra tshad
la mkhas pa'i rgol ba'i spobs pa 'phrog pa'i rtsod pa

[A:9a - 10a]/ /bzang/ zla ba mang po'i bar du rdo rje dkyil bkrungs ma gshigs par 'khor yug tu ting nge 'dzin la mnyam par 'jog pa sogs grub thob kyi rtags mang/ nyang por
dbyar gyi chu bo chen pos grong khyer mang po 'jigs pa byung ba la/ gtor chen dang bden tshigs brjod pas de ma thag chu bo gzhan du 'gyur ba'i rdzu 'phrul dang mngon shes
mnga'/ chos skyong che chung 'khor dang bcas bran du bkol/ rje sa skya pa yab sras dang yang yang mjal ba'i chos gsan pa sogs mtha' yas/ phyag rdzas dngos po rnam thos dang
'dra ba rnams/ lha sar jo bo rin po che'i gdan khri rgyab 'phrul ma mdzad nas yod pas/ lha sa'i zhig gsos/ bsam yas kyi gser tog dang zhig gsos/ gzhan yang sngon gyi
lha khang mang po'i zhig gsos/ yum dang gcen rnams kyi gshegs rdzongs brten bzhengs/ gzhan yang sku gsung thugs kyi rten bzhengs/ dge 'dun gyi brnyen bskur/ skyo'o la sbyin
gtong sogs dpag med mdzad cing/ gung lo re gcig pa la/ bo dong e'i chos grwa chen por gtsang phyogs kyi dge ba'i bshes gnyen thams cad spyan drangs te/ dge 'dun stong
phrag bzhi bcu lhag dang bcas pa la/ gser dngul gos dar la sogs pa'i sgo nas gser zho re'i 'bul ba dang/ skye bo'i tshogs grangs las 'das pa la nas kyi phung po ri rab tsam
'gyed phul phyin mdzad/ sdom brtson bgres po rtog spyod dang ldan pa nrai/ mngon gyi chos 'khor dag la 'jig rten na dgra bcom pa chen po rnams dang/ gnas bstan chen po
bcu drug po rnams dang/ gzhan yang rdzu 'phrul dang ldan pa'i rigs 'dzin mang po rnams dge 'dun phal pa'i tshul bzung nas/ bsod nams kyi zhing du 'byon pa'i gtam rgyud snga
la  da res kyi 'dus pa 'di la dpags na/ gnas bstan bcu drug la sogs pa'i gang zag dam pa mang po yod/ nges shes zhes bsgrogs gung lo re gnyis pa la bsam yas su phebs
te/ dbus phyogs kyi spyan drangs te/ dge 'dun stong phrag nyi shu lhag pa la/ gser dngul gos dar phan la sogs pa'i sgo nas/ gser zho re 'phul/ skya bo'i tshogs grangs lang
ba las 'das pa la yang gos dar ja ta 'dzo la sogs pa khye na der 'dod yid bzhin du bskong ba mdzad do/ mngon par rtogs pa'i yon tan thun mongs 'ga' zhig ni/ 'phan yul nyan
po'i shar phyogs na/ gros se kun zhes zer ba'i sha ba ri dbyug la sogs grub thob chen po'i zhal gzigs pa gcig bzhugs pa/ de'i nyams snang la nub phyogs na bston pa dgra
bcom pa bcom ldan 'das 'khor mang po la sher phyin gsung ba gcig byung/ de nas zhag 'ga' na chos rje pas nyan ro phebs/ phar phyin gsungs/ de ltar byung ba de 'di'i ltas
su 'dug gsungs nas nges shes bskyed par mdzad/ yang de'i dus su stod lungs pa bshes gnyen rdo rjes mjal du 'ongs

[A:9b - 10b] pas/ chos khri kha nas 'jam dbyangs 'od zer dang bcas pa bzhugs par mthong nas zhabs drung du slebs 'khral la mos gus khyad par can gyi gdung shugs kyi lag pa
g.yas pas rang gi g.yon pa'i ser mo lnga la rdo rjes bsnun te/ maNDal steng du bzhag nas 'phul rtsis nang gi lpags pa man chad tsam gyi ser mo lnga la/ chos rje'i phyag nas
phyag chis kyi dril te zhal phyil dang phu phu gcig gsungs pas nyid bcag pa rang gces gces ma byed par rang gar bzhog gsungs/ do nub srod la na ro kha spyod kyi byin rlabs
gnang/ sang de smon pa med par drag pa'i byin rlabs sogs dang/ mngon shes rdzu 'phrul nus mthu tshad med pas rta la mi chibs pa dang/ btsun pa'i phul du phyin pa dang/
rung chu dang sbyin len la sogs 'dul ba'i phyag len phra mo la'ang btsigs dam mdzad/ mkhas grub chen po 'di gong nas gdan 'dren mang du byung kyang ma thegs/ gong nas
kun mkhyen dol phu ba/ bu ston pa/ thogs med pa/ mnyam med pa/ snar thang mkhan chen blo bzang grags pa/ ne thog pa blo gros seng ge sogs dbus tshang gi mkhas pa rnams la
mjal pa dang / snyan bskul gnang nas zhub 'bul kyang dgos pa khyad par can gyi ma thegs pa la/ rgyal sras thogs med pas bstod pa mdzad/ mi dbang rgyal po'i bku bstis ma
bcings par/ /mi gnas mya ngan 'das pa'i lam bsgrubs pas/ /mi mchog rgyal ba'i go 'phangs rab brnyes nas/ /mi 'jigs seng ge'i chos sgra sgrog la 'dud/ /ces sngags pa brjod
do/ de lta bu'i mkhyen brtse nus pa mnga' yang gang zag che chung su la'ang snyan pa'i tshig gis gsungs byon pa ma gtogs zhabs 'bring du yun ring 'khod pa dag gi kyang gzhan
la rtsub mo'i tshig gis gsungs ba ma thos pa sogs/ 'jig rten chos brgyad dang bral ba dang/ rgyal sras thogs med pas stod pa mdzad pa las/ sa skyong sogs kyi gtsug gi
rgyan gyur zhing/ /sa steng 'di nas 'gran zla ma mchis kyang/ /sa gzhi lta bur thams cad bkur mdzad pa/ /sa gsum bla ma chos rje'i zhabs la 'dud/ /zhes sngags pa brjod
do/ la stod lho byang/ tshang mo rong byub rdzong / bo dong e 'jad shangs/ nyang shab/ rin sla ngas 'bras yul/ gong dkar/ snye thang/ gsang phu/ lha sa/ 'tshal gung thang/
bra dkar/ rgya ma/ 'phan yul/ glang thang/ gro sa/ rgyal lha khang/ nyan po/ byang rtag lung / ra sgreng/ 'bri khungs/ kong dgon pa/ sog zam kha/ nyang po/ kong po stod
smad bar gsum/ dwags po'i ri khrod/ ca sde yul g.ye rong bsnyal stod smad/ byar tsha bal kha/ yar bstod/ khru 'brug/ sne'u gdong/ rtse thang/ phag mo gru/ bsam yas la sogs
pa yul phyogs mtha' dag du/ chos sde so so'i bla ma dge ba'i bshes gnyen thams cad dang / dbus gtsang gi sde pa so sor skye 'gro yongs dang bcas pa la gang la

[A:10a - 11a]/ /gang 'dod kyi gsung chos mtha' yas pa gsungs shing/ 'phan yul mda'i bkra shis gsum mdor/ rgya ma dpon grags kyis sbyin bdag mdzad pa'i chos 'khor bskor ba dang/
yar lungs snel gdong gi chos 'khor zlum da ru/ 'jam dbyangs gu shrI shakya rgyal mtshan gyi sbyin bdag mdzad pa'i tshogs chos rgya chen pobaskor ba sogs 'gro'i don mdzad
nas/ gung lo re bzhi pa la shing mo yos kyi lo zla ba drug pa'i tshes lnga la bsam yas su ngo tshar ba'i bltas dang bcas te mya ngan las 'das so/ de la kha gcig ti shri
kun dga' legs 'byung gi gong du sras chung ngu gcig 'das/ ta dben kun nyi'i rjes la sras chung gcig 'das zer la/ de ltar na bla ma bded chen po la sras bco lnga sras
lo gnyis te/ bcu bdun byung ba yin no/ 'jam dbyangs don yod rgyal mtshan pa sras gnyis kyi gcen nyi ma rgyal mtshan gzhon nu la gshegs/ gcung zla ba rgyal mtshan rab tu byung
ba'i mtshan bla chen kun dga' rgyal mtshan shing pho spre'u la 'khrungs/ yig klog sogs tshegs med par mkhyen/ chos rje bla ma dang mnyam med pa sogs yongs 'dzin mang
du brten/ yab chos rnams la sbyangs bstan pa'i bya ba thos bsam sgom gsum dang 'chad nyan la brtson par mdzad/ gong nas chos rje'i dgos kyi dben po 'byon dgos zer bas/ bla
chen gyi mtshan gsol nas mdo khams bar byon rgyal khams kyi bed go gi gong du ma thor par yar byon gdan sa dang bsam yas la sogs mdor na bstan pa'i bya ba mdzad pa'i ngang
nas rtsom cher chos rje'i drung gi phyag phyir/ bka' 'bum thor ba bsdus te bskur pa bde bar gshegs nas/ gdung gi zhabs rtogs gsol 'debs phyi rten nang brten sogs bzhengs
pa mdzad/ bar skabs su khams kyi go jo bdag pos spyan drangs nas/ mdo khams su chos kyi 'khor lo mang du bskor thams cad dad par mdzad/ de nas sa skyar phebs shing khang
bla brang du sa bzangs 'phags pas zhu ba po mdzad nas chos rje kun bkras pa dang shar pa ye shes rgyal mtshan sogs dge ba'i bshes gnyen mang po la chos rjes bla ma'i
bka' 'bum kyi thog drangs dbang lung bshad khrid bsam gyi mi khyab ba gnang/ de ltar mdzad pa rgya che ba mdzad nas gung lo bdun bcu don lnga pa sa pho khyi la shab reg
gding du gshegs/ de la sras gnyis kyi gcen slob dpon chen po 'jam dbyangs nam mkha' rgyal mtshan dpal bzang po sa pho stag la 'khrungs/ skyes stobs kyi shes rab shin tu che
bas sbyor re'i rin la shed dmar gyi sgrubs dkyil cho ga cha lag tshang mar zin pa la theg chen chos rjes 'jam dbyangs su dhya  yab chos sogs mang du gsan yab bla chen
rang dang mkhan po bsod nams rgyal mtshan sogs yongs

[A:10b - 11b]'dzin du ma bsten/ rnam 'grel la mkhas par sbyangs te mkhyen/ gdan sa chen por che 'don mdzad chos khri thang du chos gsungs/ chos skyong bran du bskol ba sogs
mthu nus che gung lo don lnga pa chu pho 'brug lo la bzhi thogs su gshegs/ de'i gcung slob dpon chen po bsod nams rgyal mtshan dpal bzang po bdag po mthu stobs par grags
pa/ sa pho byi ba la 'khrungs/ chos skyong che chung 'khor bcas dang/ rdo rje 'jigs byed sogs la bsnyen bsgrub yun ring du mdzad pas mthu nus bsam gyi mi khyab pa'i yon
tan mnga' bas bdag po mthu stobs par grags/ mdo khams du phebs thams cad dad par mdzad/ gung lo zhe gsum pa lcags pho rta la mdo khams su gshegs/ slob dpon chen po 'jam dbyangs
nam mkha' rgyal mtshan pa la sras gnyis 'khrungs pa'i gcen bded chen rgya gar sheb rgyal mtshan dpal bzang po me pho 'brug la 'khrungs/ skyes stobs kyi shes rab phun
gsum tshogs pa/ 'jam dbyangs dkon mchog bzang po sogs bshes gnyen mang du bsten/ yab chos kyis thog drangs chos tshul rnams las sbyangs pa mdzad/ skam sar chu 'don pa
sogs grub pa'i rtags mang du mnga'/ bar skabs su mdo khams su phebs/ tshogs chos rgya chen po bskor/ zang zing gi 'bul ba dpag tu med pa byung/ dbus gtsang du byon pa'i lam/
dpal na leNda na leNDa'i gdan sar bzhugs pa'i gsol ba btab pas chu pho rta nyi su rtsa bdun pa nas shing mo bya'i bar lo ngo bzhi bzhugs/ de nas gdan sa chen por bzhi
thog gi gdan sa la bzhugs te/ bstan pa'i bya ba rgya cher mdzad nas/ nga dgu pa shing pho stag la shab dge rdings su gshegs/ de'i gcung bded chen po 'jam dpal dbyangs blo
gros rgyal mtshan dpal bzang po shing pho byi ba la 'khrungs/ yig kyog la sogs pa brda bstan pas thugs su chud/ chos kyi bag chags sad pas gzhon nu nas lung rigs dang/
ting nge 'dzin mang po thugs rgyud la 'khrungs/ 'jam dpal dkon mchog bzang po la rnam 'grel sogs sde snod mang po gsan sbyong mdzad pas tshegs med par mkhyen/ skyes stobs
kyi blo gros shin tu che ba/ nyid kyi yab la chos rnams gsan/ chos skyong che chung gi zhal bstan bka' sgo nyan pas bran du 'khol/ zhal gzigs kyi thang sku so sor mang du
bzhengs/ nam bzhengs pa rnams chos skyong grung re 'dun du bso ba'i tshe mngon sum du byon nas/ mis lab pa bzhin lung ston par byed/ nyang stong rgyal 'khar rtse'i bdag
po yab sras kyi 'dzugs gtor zhus pas/ lo gsum gyi bar du gtor ma ces 'phral gzhan du gnas pa ma gtogs/ skem gas cung zad kyang med par grags/ bzo rigs sku gzhon nu nas mkhyen/
mgon po lcam dral gyi sku sogs phyag gis bzhengs pa mdzad/ gso ba rig 'i tshul kyang yan lag brgyad pa dang/

[A:11a - 12a]/ /sman gyi brgyud bzhir grags pa la sogs pa gzhung dang man ngag thams cad kyi tshig don ma lus par thugs nas gsungs pa la thogs pa med/ nad pa'i dpung tshogs
mang po gso ba'i phyag len la 'debs pa sogs thugs rje shin tu che/ mus chen sems pa chen po rje btsun dkon mchog rgyal mtshan dpal bzang po la/ me dgyes gsang gsum gyis
thog drangs yab mes kyi chos lugs rgyud gsum/ lam 'bras gu sogs kyi man ngag phra zhib/ lung rjes gnang/ bshad bka'/ phyag len la sogs pa gsan zhing bde klag tu thugs su
chud pas/ bla ma 'di sangs rgyas su gzigs pa'i mos gus dang/ nang du ting nge 'dzin tshad med 'khrungs pa'i rtogs pa dang/ mdo brgyud man ngag/ bstan bcos gang gsungs kyang
thugs rtog nas nyin rangs par gsungs ba la 'thogs med par mnga' bas/ gung lo zhe brgyad pa la/ dpal na leNDa'i tshogs chen mor/ sde snod 'dzin pa'i dge ba'i bshes gnyen
stong lhag gi dbus su chos gsungs pa'i tshe/ mkhas pa thams cad kyi nga rgyal bcog cing/ pa 'phrog par mdzad/ 'di 'phags pa'i sprul pa yin nges zhes kun gyi mthun par smras/
ting nge 'dzin la bcud mnyam par bzhag pa na/ bde ba can sogs dag pa'i zhing khams gzigs pa dang/ phyi nang gi rten 'brel thags su chud pas ma 'ongs pa'i lung ston
pa la thogs pa med/ dper na/ na leNda tshogs spyi pas gdan sa su 'os kyi 'dem mang po zhu ba la/ sa skyar byon nas so so'i zhe 'dod 'os rigs zhus pa'i tshe/ zhwa lu ri phug
na/ sku zhang chos rje bzhugs pa spyan drongs/ rten 'brel phun gsum tshogs pa dang bstan pa la 'gro phan rgya chen po 'ongs ba zhes bka' bstsal pa ltar/ mkhrum chen po
chos kyi rje rin po che mkhyen rab mchog grub dpal bzang po/ kun mkhyen rong ston chen po'i gdan sar lcags mo phag la phebs nas deng sang gi bar du 'das  chos kyi 'khor
lo bskor bas sde snod 'dzin pa stong phrag dang// gzhan yang dge 'dun mtha' yas pa 'du zhing bstan pa dang 'gro phan chen po byung ba 'di yin/ gnang bded chen po 'di'i rtogs
pa nang nas rdol ba nges don gyi dgongs pa rang dbang du 'char ba gcig yin/ bzhi thogs pa rje btsun kun dga' dbang phyug e wam chos ldan gyi gdan sa pa kun dga' dbang
phyug/ chos rjes sangs rgyas dpal ba mkhas pa chen po dpal rgyal ba la sogs pa'i dbang dang gdams pa mnga'/ bzhi thog gi go sar bzhugs nas/ bstan pa dang 'gro ba la phan
pa rgya cher mdzad nas/ gung lo nga gnyis pa shing mo yos kyi lo zla ba dgu pa'i tshes bzhi la me tog gi char/ lha'i rol mo'i sgra/ dri zhim po'i ltas ngo mtshar dang bcas
te/ bzhi thog bla brang du bde bar gshegs so/ slob dpon chen po mthu stobs bsod nams rgyal mtshan pa la sras

[A:11b - 12b]gcig 'khrungs pa ni/ bdag po slob dpon chen po grags pa rgyal mtshan pa chu mo glang la mdo khams su 'khrungs/ gdan sa chen mor gser dngul/ ja gos dar la sogs
pas/ tshogs chen mor dge 'dun dang/ skye bo'i tshogs tshad med pa la bsnyen bskur 'bul ba bsam gyi mi khyab pa mdzad de/ gung lo zhe gnyis pa shing pho rta'i lo la mdo khams
su gshegs/ de rnams rin chen sgang gi gdung rabs so// //dpal ldan sa skya pa'i gdan rabs ni chu mo glang nas brtsams te chu pho rta'i bar lo gsum bcu 'khon dkon mchog
rgyal pos gdan sa mdzad/ chu mo lug nas lcags po stag gi bar lo brgyad ba ri lo tsA bas mdzad/ lcags mo yos nas sa pho stag gi bar zhe brgyad sa chen gyis/ sa mo yos nas
shing mo phag gi bar lnga bcu rtsa bdun rje btsun chen po grags pas/ me mo byi ba nas chu mo yos kyi bar nyi shu rtsa brgyad chos rje sa skya paNDi tas/ shing mo 'brug nas
shing pho byi ba'i bar nyi shu rtsa gcig dkar shakya grags kyis/ shing mo glang dang me pho stag gnyis 'phags pa rin po ches/ me mo yos nas shing mo phag gi bar lo bcu
dgu gcung slob dpon rin chen rgyal mtshan gyis/ me pho byi ba nas lcags pho 'brug gi bar lo lnga 'phags pa rin po ches/ lcags mo sbrul nas me mo phag gi bar lo bdun dhar
rma pA la rakShi tas/ sa pho byi ba nas me mo byi ba'i bar lo bcu 'jam dbyangs rin chen rgyal mtshan gyis/ sa pho khyi nas brtsams te shing pho byi ba bar lo nyi shu rtsa
bdun bla ma bded chen po bzang po dpal gyis/ de rnams ni dpal ldan sa skya spyi la dbang mdzad pa'i gdan rabs bcu gcig zhes bya te/ gdung brgyud brgyad/ gdung brgyud kyis
ma kheb pa'i bar gyii gdan sa gsum te bcu gcig go/ de dag spyir bsdoms pa la lo nyi brgya dang lnga bcu rtsa gnyis yod do/ ta shrI'i gdan rabs ni/ pho brang ta tu'i nang
gi me tog ra ba zhes pa'i chos sde chen po bla ma 'phags pas btab pa'i gdan sa ti shrIs bzung ba la 'phags pa 'brug la gshegs pa'i 'tshaur grub nas/ da lo zla ba bcu gnyis
pa la dharma pA la rakShi ta gdan drangs gdan sa lo lnga/ shar pa dus 'khor ba ye shes rin chen gyis byi ba glang stag gsum la ti shrI/ khang gsar ba ti shrI grags 'od
kyi lo bcu gnyis ti shrI shar ba 'jam dbyangs rin chen rgyan mtshan pas yos 'brug gnyis kyi ti shrI khang gsar ba ti shrI sa skya dpal gyi lo lnga ti shrI mdo smad pa
ti shrI rin chen grags kyi lo gsum ti shrI/ ti shrI kun blo gros lo bcu drug ti shrI/ ti shrI kun dga' legs 'byung gis lo gsum ti shrI lcags mo lug la ti shrI kun dga' rgyal
mtshan gdan drangs nas lo nyi shu rtsa bdun te shrI mdzad/ de nas bla chen bsod blo bas ti shrI zla ba drug mdzad/ dpal ldan sa skya pa'i bla brang la gdung brgyud bzhugs
pa'i bla brang bco brgyad/ brgya mtsho dpon gyi bla brang bcu gsum

[A:12a - 13a]/ /brgya 'dra'i bla brang bcu gsum ste bzhi bcu rtsa bzhi/ de'i nang na'ang mchod cha rten gsum/ mchod rdzas phyi'i gser 'bum gser thog la sogs mtha' yas pa dkar
chag chen mor shes so/ dper mtshon na/ gu rum dpe khang gcig po na po ti stong gsum brgya gsum bcu rtsa bzhi/ brgya dpe'i bka' 'gyur cha gcig sogs dang/ dbu rtse snying
ma na hor gos kyi 'phan nag tu grags pa mi khur bcu gnyis/ gser phan chen mo sangs rgyas stong sku tshang ba hor gos las grub pa mi bco brgyad/ dar gyi bkris kha rings
shar nub kyi bla brang so so nas skyong dar chen mo lnga bcu sogs brjod kyi mi lang ba dang/ ston pa mya ngan 'das nas lo gsum stong drug brgya gsum bcu'i steng du sleb 'di
yan la me mo sbrul dmar ser can gyi lo yan gyi/ 'bras bu'i dus lnga brgya pa phrag gsum/ mngon par rtogs pa'i lnga brgya pa phrag gsum/ lung gi steng nas mngon pa'i lnga
brgya/ mdo sde'i steng nas brgya dang gsum bcu song ngo// dpal ldan sa skya chu mo glang la btab nas me mo sbrul gyi lo 'di yan la lo bzhi brgya dang nyi shu rtsa lnga
song ba yin/ byang ra sgreng btab nas lo bzhi brgya dang bzhi bcu zhe gcig/ gsang phu'i bshad grwa chen mo gtsug nas rngogs lo chen po 'khrungs pa nas lo bzhi brgya dang
so dgu lon pa/ lha sa smon lam gtsugs nas brgyad bcu rtsa dgu lon pa/ e wam chos ldan btab nas drug bcu rtsa dgu/ na lenDa btab nas drug bcu rtsa gnyis lon pa yin no/ da
dung yang dpal ldan sa skya pa'i bstan pa yun ring du gnas pa gyur cig/ 'dir ni gdung brgyud rin po che rnams kyi che ba'i rnam par thar pa mdo tsam smos pa yin la/ zhib
tu rgyas pa ni/ rje btsun gong ma rnam gyi so so'i rnam thar pa dang/ gdung rabs kyi yi ge chen mo rnams las zhib tu rgyas par byos la mos pa chen po skyed par rigs so//
rje btsun chen po sogs kyi 'phrin las mdzad pa mdo tsam brjod na ni/ dpal ldan sa skyar rje btsun grags pas rgyud sde gsungs pa dang/ rgya nag cong ta'i mkhar gyi yul ljongs
su sku'i bkod pa cig char chos ston pa/ dpal ldan sa skya pa'i khyad chos yin/ hor sog gi dmag chen po 'ong ba'i 'brug sgra yis// bod khams sa gzhi 'dar ba'i 'jigs skrag
las// myur du skyob pa'i 'phrin las mtha' yas pa'i// dpal ldan sa skya pa'i khyad chos yin// dbus gtsang dam pa chos kyi chol kha dang/ mdo khams gir gling rta'i chol
kha dang/ rgya hor mi'i chol kha gsum dbang ba/ dpal ldan sa skya pa'i khyad chos yin/ rgya nag shar phyogs ri bo rtse lnga nas// bal po skyi rong mnga' ris ti se'i bar//
dam pa chos kyi 'khor los bsgyur ba 'di// dpal ldan sa skya pa'i khyad chos yin// khri bskor bcu gsum phal cher rang rang gis// chos sde so so'i zhabs tog

[A:12b - 13b]sgrub par bskos/ bstan pa spyi la bka' drin che ba 'di// dpal ldan sa skya pa'i khyad chos yin// rgya gar yul gyi mu gtegs ston pa drug// rtog ge mkhas pa'i nga
rgyal gyi mtho ba// rig pas tshar bcad rjes su bzung ba di/ dpal ldan sa skya'i khyad chos yin/ dge 'dun khri tsho bco brgyad chos ra gcig// chu mig chos 'khor dge 'dun
khri tsho bdun// e yi chos 'khor dge 'dun khri tsho bzhi// sman tshe'i yul khams gcig la lo gcig la// rgya'i dge slong dge tshul stong phrag dang// dgu brgya zin pa'i mkhan
po mdzad pa 'di// dpal ldan sa skya'i khyad chos yin//  bsam yas chos 'khor dge 'dun khri tsho gnyis// so so'i phyag tu gser zho re lhag dang/ gzhan yang 'bul ba gya
noms sgrub pa dang/ skye bo 'bum phrag mang po'i sbyin gtong 'di// dpal ldan sa skya'i khyad chos yin// nyi ma gcig la dngul bre stong phrag gcig// gos chen yug chen lnga
stong dgu brgya dang// bzhi bcu'i 'bul ba gcig char blangs pa 'di// dpal ldan sa skya'i khyad chos yin// nor lha dmar po dkor gsum byin rlabs kyis// rnam thos bu'i nor 'dra
thob pa lags// bstan dang gro la chos sbyin stong phod 'di// dpal ldan sa skya'i khyad chos yin// mnga' thang che btsan 'dod la dam kha dang// skye 'gro yongs la nor
gyi char 'bebs shing// thar 'dod rnams la thar lam ston pa 'di// dpal ldan sa skya'i khyad chos yin// paN chen su ga ta dang sangga shri// dznya na shri dang lakSham ka ra
sogs// rgya gar paN chen mang pos sngags pa 'di// dpal ldan sa skya'i khyad chos yin// rigs rus cho 'brang che ba'i yon tan dang// skye stobs blo gros che ba'i ya mtshan
dang// sbyang stobs mkhyen rabs che ba'i ya mtshan gsum// 'jam dbyangs bzo 'os gcig char sgrub bsam snyam// 'ga' zhig phyogs re tsam gyis yid gang nas// zab yangs chos
kyi rgya mtsho sa skya pa// gzhan blo'i bum par mi chud gang de ni// khron gnas sbal pa'i rjes 'brang ma lags sam// bstan pa'i bdag po dpal ldan sa skya pa'i // shing rta
chen po'i ring lugs la bzhugs nas// rgya cher chos kyi dpal la spyod pa gang// bskal bzang blo gros chen pos shis par byos//Colophon, ff. 13b7-14a3zhes bya ba 'di ni mdo
brgyud man ngag thams cad gyiskyi 'byung gnas su gyur pas bshad sgrub gnyis bka'ika'i bstan pa rin po che'i mnga' bdag chos kyis brgyal po brje tsunkyi rgyal po rje btsun
sa skya pa// yab sras kyiskyi ring lugs bzang po la mi 'phrog pa'i blo gros dang dad pa thob pa // shakya'ishAkya'i dge slong shakyashAkya don grub dpal bzang pos me mo
sbrul dmar gser can gyi lo chus btod can gyi zla ba yongs su gang ba'i tshes bcwo lnga la sdzogs par basbyarsbyar ba'i dge bas brjerje btsun dpal ldan sa skya pa'i bstan
pa rin po che

[A:13a - 14a]// phyogs dus gnas skabs thams cad du dar zhing rgyas yun ring du gnas par gyur gcigcig/ 'di'i me mo sbrul nas da lo'i shing pho phag yan lalo? bcu dgu lon no//bstan
pa'i bdag po dpal ldan sa skya [-] pagangs ri'i khrod 'dir theg chen chos bsgra bsgrogsgra sgrog//'khor los bsgyur rgyal kun dga' rgyal [-] mtshan dpal//bzang pa'i
zhabs kyiskyi dpal mo'i bkra shis shog //skye ba skye ba rnams sosu yang dang yang //mkhas pa mkhas pa'i tshogs la mngon sbyangs nas //tshe 'dir lan re zung re thos tsam
gyis //gzhung lugs kun shes kun dga' rgyal mtshan dpal //bzang po'i zhabs kyi dpal mo'i bkra shis shog//mangga laM bha waM tu//

